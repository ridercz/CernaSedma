---
layout: page
title: O projektu
permalink: /about/
---

## Proč vznikl tento web

V komunálních volbách v roce 2014 v MČ Praha 7 zvítězil poněkud obskurní spolek *Praha 7 Sobě* (to je oficiální název, včetně chybně napsaného velkého *S*), v čele s Janem Čižinským, který se posléze stal starostou.

Uvedený spolek je sbírka profesionálních konatelů dobra za cizí peníze, kteří se vidí nikoliv jako servisní personál obyvatel Prahy 7, ale jako jeho dozorci a vychovatelé. Jako libertarián a zastánce individuální svobody pokládám jejich vládu za největší katastrofu, která Prahu 7 postihla od [požáru Veletržního paláce v roce 1974](http://www.pozary.cz/clanek/1954-1974-po-prijezdu-bylo-jasne-ze-je-zle-veletrzni-palac-horel-a-plameny-se-nekontrolovatelne-sirily/).

Na četné přešlapy a dílem nesmyslná, dílem protizákonná jednání vedení MČ dlouhodobě upozorňuji různým způsobem, činil jsem tak i ve skupině *Letenská parta* na Facebooku. Ovšem poté co jsem upozornil na to, že tajemník MČ nemá zákonem předpokládanou kvalifikaci a jeho jedinou dostupnou kvalifikací je, že věnoval nynějšímu starostovi před volbami na jeho účet 100000 Kč, jsem byl ze skupiny vyloučen, neboť její zakladatelkou a správkyní je současná radní Hana Třeštíková.

Rozhodl jsem se tedy založit tento web, což má i tu výhodu, že zatímco příspěvky na Facebooku se rychle ztratí v historii, dedikovaný web je bude přehledně archivovat.

## Kdo je autorem tohoto webu

Autorem tohoto webu je [Michal Altair Valášek](http://www.rider.cz/). Nejsem a nikdy jsem nebyl v žádné politické funkci na Praze 7 ani jinde a nikdy jsem se ani o žádnou politickou funkci neucházel a ani to nemám v úmyslu. 

Nejsem žádným způsobem spjat s minulým vedením MČ Praha 7 ani s politickými stranami, které zde vládly. Jsem řadovým členem [Strany svobodných občanů](http://www.svobodni.cz/), ale tento web jsem vytvořil a provozuji jej jako soukromá fyzická osoba, zcela nezávisle na ní.

## Kdo tento web platí

Já sám. I když nejpřesnější odpověď je *nikdo*. Tento web je provozován prostřednictvím bezplatných služeb [GitHub](https://github.com/) a [CloudFlare](https://www.cloudflare.com/) a jediným nákladem potřebným pro jeho provoz je poplatek za registraci domény v řádu stokorun. Jeho obsah vytvářím ve svém volném čase a nedostávám za něj žádný honorář.

Informace čerpám z různých zdrojů, především pak z veřejných prohlášení představitelů MČ Praha 7 a z informací získaných podle zákona o svobodném přístupu k informacím.

## Jak se mohu zapojit

Obsah tohoto webu bude průběžně aktualizován podle zjištěných nebo upřesněných informací. K dispozici je nicméně průběžná informace o všech provedených změnách v podobě [Git Repository](https://github.com/ridercz/CernaSedma). Git je program, který se běžně používá pro správu a verzování zdrojových kódů. Jako programátor jsem zvyklý s ním pracovat a dává standardizované výstupy v obecně známém tvaru.

Pokud umíte používat Git a GitHub a chcete se do tvorby tohoto webu zapojit, můžete mi poslat pull request. Pokud nevíte jak na to, kontaktujte mne.

## Kontaktní informace

**Nejlepší způsob, jak mne ve věcech souvisejících s tímto projektem můžete kontaktovat, je prostřednictvím e-mailové adresy *cernasedma(at)rider.cz***. Případně mi můžete napsat na [Facebooku](https://facebook.com/rider.cz) nebo [Twitteru](https://twitter.com/ridercz). Pokud se na něco chcete zeptat zcela anonymně, je k dispozici můj [Ask.fm](https://ask.fm/ridercz).

Osobně jsem zpravidla k zastižení na jednáních zastupitelstva nebo ve Stromovce či Letenských sadech při venčení [Esty Kanýčo](https://facebook.com/jakovlk) a [Bystré S divokou krví](https://facebook.com/BystraJakovlcice).

## Autorská práva

Obsah tohoto webu je licencován pod licencí [Creative Commons CC BY-NC-ND 3.0 CZ](https://creativecommons.org/licenses/by-nc-nd/3.0/cz/legalcode). 

Zjednodušeně řečeno, toto dílo smíte šířit jakýmkoliv způsobem, pokud uvedete jeho zdroj a autora, nebudete tak činit za účelem zisku a nebudete jej nijak upravovat. Plné znění licenčních podmínek najdete na odkazu výše.

### Licence software

Tento web používá softwarové komponenty, které jsou šířeny pod následující licencí:

	The MIT License (MIT)

	Copyright (c) 2015 Barry Clark

	Permission is hereby granted, free of charge, to any person obtaining a copy of
	this software and associated documentation files (the "Software"), to deal in
	the Software without restriction, including without limitation the rights to
	use, copy, modify, merge, publish, distribute, sublicense, and/or sell copies of
	the Software, and to permit persons to whom the Software is furnished to do so,
	subject to the following conditions:

	The above copyright notice and this permission notice shall be included in all
	copies or substantial portions of the Software.

	THE SOFTWARE IS PROVIDED "AS IS", WITHOUT WARRANTY OF ANY KIND, EXPRESS OR
	IMPLIED, INCLUDING BUT NOT LIMITED TO THE WARRANTIES OF MERCHANTABILITY, FITNESS
	FOR A PARTICULAR PURPOSE AND NONINFRINGEMENT. IN NO EVENT SHALL THE AUTHORS OR
	COPYRIGHT HOLDERS BE LIABLE FOR ANY CLAIM, DAMAGES OR OTHER LIABILITY, WHETHER
	IN AN ACTION OF CONTRACT, TORT OR OTHERWISE, ARISING FROM, OUT OF OR IN
	CONNECTION WITH THE SOFTWARE OR THE USE OR OTHER DEALINGS IN THE SOFTWARE.